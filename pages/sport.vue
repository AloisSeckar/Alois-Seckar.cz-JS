<template>
    <div id="content">
        <page-header title="Sport" />
        <p>Vzorem sportovce jsem nikdy úplně nebyl, ale po letech tápání (taekwon-do, florbal, veslování) jsem se v&nbsp;několika sportech nakonec našel.</p>
        <h2>Běhání</h2>
        <p>S&nbsp;pravidelným běháním jsem začal na jaře 2013. Zhubnul jsem, zesílil a&nbsp;hlavně si našel skutečnou zálibu. Už to není nepříjemná povinnost, ale zábava, která chybí, pokud z&nbsp;nějakého důvodu delší dobu běhat nemůžu. V&nbsp;současnosti běžně uběhnu kolem 100-120&nbsp;km za měsíc. Když si dobře vyberu závod, tak se občas i&nbsp;umístím někde v&nbsp;popředí.</p>
        <p>Na první maraton jsem si troufl v&nbsp;květnu 2017, zatím jsem jich dokončil šest. Můj nejtěžší dosavadní závod byl Sky Race Černá Hora - 30&nbsp;km a&nbsp;2&nbsp;km převýšení v&nbsp;Krkonkoších. A&nbsp;můj největší běžecký zážitek byl štafetový půlmaraton v&nbsp;týmu s&nbsp;olympionikem Davidem Svobodou.</p>
        <a href="/beh.webp" title="Craft Team Running 2018"><img src="/beh.webp" class="activities photo" alt="Craft Team Running 2018"></a>
        <p>Od 1.&nbsp;ledna 2019 jsem jako vedoucí <em>Oddílu rekreačního běhu</em> členem <a href="http://www.tjsokolprahakrc.cz/" title="TJ Sokol Praha-Krč">Sokola Krč</a>. Spolu s&nbsp;tátou se snažíme pomáhat držet tradici (v&nbsp;Krči od roku 1893) a&nbsp;pořádat akce a&nbsp;závody. Prozatím největším počinem byla <a href="http://tgmstafeta2020.cz/" title="TGM Štafeta 2020">TGM štafeta</a> v&nbsp;březnu 2020, kdy jsme s&nbsp;týmem nadšených běžců běželi štafetově 360&nbsp;km z&nbsp;Hodonína do Lán u&nbsp;příležitosti výročí narození prezidenta Masaryka. V&nbsp;rámci činnosti oddílu jsem také na jaře 2019 absolvoval víkendový kurz <em>Trenéra kondičního běhu 3.&nbsp;třídy</em>. Bohužel této oblasti zatím nezvládám dávat tolik, kolik by potřebovala.</p>
        <a href="http://www.tjsokolprahakrc.cz/"><img src="/logo/sokol-krc.webp" class="activities logo" alt="TJ Sokol Praha-Krč"></a>
        <p>Už od prvního výběhu v&nbsp;březnu 2013 všechny výkony poctivě zaznamenávám na jednoduchém webu vlastní výroby <a href="http://ellrohir.mzf.cz/run.php" title="Alois Sečkár běh">http://ellrohir.mzf.cz/run.php</a>, kde se na ně můžete podívat i&nbsp;vy.</p>
        <p>Moje nejlepší výkony:</p>
        <ul>
            <li>1km -&nbsp;3:37</li>
            <li>5km -&nbsp;21:39</li>
            <li>10km -&nbsp;45:08</li>
            <li>21km -&nbsp;1:49:09</li>
            <li>42km -&nbsp;3:42:29</li>
        </ul>
        <h2>Softball a&nbsp;baseball</h2>
        <p>Po školních zkušenostech se softballem jsem na začátku roku 2008 přišel do týmu <strong>MFF Neratovice</strong> a odehrál tam několik pěkných sezón v&nbsp;2.&nbsp;lize doplňovaných o&nbsp;zápasy B-týmu v&nbsp;Pražském přeboru. Později jsem se přesunul do týmu <strong>Mistrál Praha</strong>, který ale po rozkolu uvnitř týmu nakonec nevydržel a&nbsp;pro nedostatek hráčů a&nbsp;vůle skončil. Já pak na dlouho prakticky přestal hrát -&nbsp;jen pár zápasů v&nbsp;1.&nbsp;třídě za <strong>Bohemians Praha</strong> -&nbsp;a&nbsp;už jsem měl za to, že má kariéra aktivního softbalisty skončila. V&nbsp;červenci 2021 se mi ovšem ozval Petr Ševčík z&nbsp;<strong>Pikes Praha</strong>, jestli bych jim náhodou nepomohl doplnit tým do potřebných 9&nbsp;hráčů. A&nbsp;tak přišel nečekaný restart a&nbsp;už znovu aktivně hraju.</p>
        <a href="https://www.pikes.cz/" title="Pikes Praha"><img src="/logo/pikes.webp" class="activities logo" alt="Pikes Praha"></a>
        <p>Paralelně s&nbsp;tím se od počátku věnuju činosti zapisovatele. Dění na hřišti je potřeba zapsat, aby pak bylo možné zpracovat statistiky. Dělá se to jak ručně na papír, tak poslední dobou čím dál víc elektronicky vč. textového online přenosu. V&nbsp;roce 2009 jsem se přihlásil jako dobrovolník na první mezinárodní turnaj, a&nbsp;tak začala má cesta mezi ty nejlepší zapisovatele v&nbsp;ČR. Pravidelně každé léto zapisuju několik akcí pod hlavičkou WBSC Europe (dříve ESF a&nbsp;CEB), podíval jsem se už i&nbsp;do zahraničí. Začínal jsem logicky u&nbsp;softballu, ale postupně došlo i&nbsp;na baseball. Jako hlavní zapisovatel jsem vedl např. ME&nbsp;baseballistů do 23&nbsp;let v&nbsp;roce 2017 a dostal jsem příležitost i na MS mužů hraném v&nbsp;roce 2019 v&nbsp;Praze. Za sezónu 2017 mi dali cenu <em>"CEB zapisovatel roku"</em> a&nbsp;v&nbsp;červnu 2019 jsem byl nominován na mezinárodní školení zapisovatelů WBSC do San José v&nbsp;Kalifornii. Na domácí scéně jsem přededou Komise zapisovatelů ČBA a&nbsp;členem Komise zapsiovatelů ČSA. Staráme se o&nbsp;organizaci zápisu v&nbsp;českých ligových soutěžích a&nbsp;přes zimu školíme nové zapisovatele. Mým snem je zúčastnit se jednou jako zapisovatel Olympijských her.</p>
        <p>Vyzkoušel jsem si i roli rozhodčího. Častěji v&nbsp;softballu, ale certifikaci a&nbsp;zkušenosti mám rovněž v&nbsp;obou pálkovacích sportech. Celkem mi to šlo, mám na kontě několik zápasů v&nbsp;ženské i&nbsp;mužské softballové extralize a&nbsp;jeden výlet na nejvyšší dámskou soutěž do Rakouska. S&nbsp;nástupem do zaměstnání však ubylo volného času a&nbsp;(celkem slušná) finanční odměna přestala být takovou motivací. Navíc jsou to občas nervy, což jsem usoudil, že nemám zapotřebí. Občas ještě někde vypomůžu, ale jednoznačně dávám přednost zapisování.</p>
        <h2>Malý fotbal</h2>
        <p>S několika spolužáky z&nbsp;gymnázia jsme někdy kolem roku 2008 začali hrát Hanspaulskou ligu <a href="http://www.psmf.cz" title="PSMF">PSMF</a> a&nbsp;od té doby nás to drží. Náš tým jménem <strong>Kopanda FC</strong> se postupně obměňuje a&nbsp;doplňuje, jádro zatím zůstává. Hrajeme teď 7.&nbsp;ligu (z&nbsp;osmi), někdy to jde líp a&nbsp;jindy hůř. Já na fotbal obecně nejsem moc šikovný, ale našel jsem si už dávno své místo v&nbsp;bráně a&nbsp;střídám tam světlé chvilky se slabšími.</p>
        <a href="/kopanda.webp" title="Kopanda FC"><img src="/kopanda.webp" class="activities photo" alt="Kopanda FC"></a>
        <page-footer />
    </div>
</template>

<script>
    import "@/assets/css/as.css";
</script>